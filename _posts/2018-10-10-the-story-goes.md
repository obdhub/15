---
layout: post
title: "ความเป็นไป"
date: 2018-10-10 10:53:00 +0700
image: '/assets/img/'
description: ''
tags:
- jekyll
- web
categories:
- Jekyll is awesome
twitter_text: 'Put your twitter description here.'
---
กินอิ่มแล้วอยากนอนหลับ กินแล้วอยากนอนพักหลังกินอิ่ม หรือว่ากินมากไป? หรือว่าร่างกายต้องการพัก เพื่อจะเอาพลังงานไปใช้ย่อยอาหารที่ปากเพิ่งจะทานเข้าไป เป็นแบบนั้นมั๊ย? อยากรู้ว่าการย่อยใช้พลังงานแค่ไหน อยากรู้ว่าสมองจะบอกอะไรเวลาทานอิ่ม

หายใจเข้าลึกๆ หายใจออกยาวๆ ทำร่างกายให้สบายๆ เพราะยังไม่อยากนอนหลับ แต่ตาก็จะปิด ความคิดเริ่มจะจางหายไป ในทุกๆ ขณะ นี่ล่ะนะ ความเป็นไป ร่างกายเริ่มต้องการ การพักผ่อน มากขึ้นๆ มากขึ้นๆ ไม่ใช่นอนกลางคืนมากขึ้น แต่เป็นนอนพักระหว่างวันมากขึ้น

อ่อนล้าได้ง่ายและพลังงานหมดไว เอ! จะว่าไปก็คลายแบทมือถือที่ใช้มานานนะ คนหรือจะอะไรๆ ที่ใช้มานานก็เริ่มที่จะมีอาการของความเป็นไป เก็บพลังงานไว้ไม่ได้นานอีกต่อไป เวลาจะรับพลังงานก็ไม่นานและมากเหมือนเมื่อก่อน ต้องค่อยๆ เข้า และค่อยๆ ออก

คล้ายว่าจะลื่นไหล แตกต่างกันน้อยลง น้อยลง และเมื่อเวลามาถึง ซึ่งอีกหน่อยนั่นก็คง หยุดนิ่ง เข้าและออกไม่แตกต่าง ไม่ไหวติง หยุดนิ่ง หยุดนิ่ง หยุดนิ่ง เงียบกริบ แล้วน้ำตาก็จะค่อยๆ ไหลริน ปริ่มนิดๆ แบบที่ว่าเอ่อล้นในตา หรือนัยตา ก็ไม่รู้นะ? นี่ละมั้งคือเจ้าความเป็นไป
