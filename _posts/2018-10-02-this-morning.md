---
layout: post
title: "เช้าวันนี้"
date: 2018-10-02 07:49:00 +0700
image: '/assets/img/'
description: ''
tags:
- 2018-10
categories:
- W-hy? ไปๆ มาๆ และ ความเปลี่ยนแปลง
twitter_text: 'Put your twitter description here.'
---
พยายามตั้งใจจะกลับเข้าสู่ ตารางเวลาใหม่ให้สม่ำเสมอ อีกครั้ง ตื่นเช้าวันนี้ด้วยความตั้งใจมาจากเมื่อคืน คือ ตั้งใจให้ตื่นแต่เช้าตรู่

ดูนาฬิกาเกือบๆ จะตีห้า ก็ถือได้ว่า ว่าตื่นเช้ามาสมกับความตั้งใจ ตั้งใจจะเริ่มเก็บของให้เรียบร้อย ค่อยๆ เก็บ ค่อยๆ จัด ทำทีละเล็กละน้อย ค่อยๆ ทำ

และก็ต้องตั้งใจทำ เช้านี้ทำให้เห็นได้ว่า คุณค่าของความตั้งใจ คุณค่าของการทำสิ่งต่างๆ ลงไป แม้เพียงเล็กน้อย แต่เล็กๆ น้อยๆ สะสมกันไปก็ส่งผลได้

สร้างความเปลี่ยนแปลงได้ มากมายอยู่เช่นกัน เช่น ทำความสะอาดร่างกาย รักษาความสะอาดร่างกาย ออกกำลังกาย อ่านหนังสือ เรียนภาษา หัดเขียน

เรื่องพวกนี้ก็คือความเปลี่ยนแปลง เล็กๆ น้อยๆ ที่เราค่อยๆ ทำ พยายามทำทุกวันสะสม ให้เห็นเป็นความเปลี่ยนแปลงที่เกิดขึ้น เมื่อขาดหายไปก็เริ่มรู้สึกได้

เริ่มรู้สึกได้ว่าจะต้องกลับมาเริ่มกันใหม่ มาลองดูว่าเราจะทำอะไรได้บ้าง ในสิ่งเล็กๆ น้อยๆ ที่ทำอยู่ ก็มีการเปลี่ยนแปลงเล็กๆ น้อยๆ ให้คิดปรับปรุงอยู่ด้วย

ความสม่ำเสมอของการทำสิ่งเล็กๆ น้อยๆ ความตั้งใจสะสมการกระทำให้ดี ความคิดพิจาราณาปรับปรุง เปลี่ยนแปลง และให้อภัยเมื่อผิดพลาด

การเรียนรู้เฝ้าดูอย่างถี่ถ้วน แม้จะเป็นส่วนที่เล็กๆ น้อยๆ เท่านั้น แต่ก็ถือเป็นแบบฝึกหัดที่ดี ที่ให้เราได้ลองคิด ลองทำ ลองดู ทบทวนความเป็นไป

ทบทวนความรู้สึกนึกคิด ทบทวนการเปลี่ยนแปลง ตรวจดูคุณค่าของความตั้งใจ และผลลัพธ์ที่ได้อีกครั้ง และอีกหลายๆ ครั้ง อย่างสม่ำเสมอ ในทุกๆ เช้า
