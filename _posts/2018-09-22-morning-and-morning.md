---
layout: post
title: "ในทุกๆ เช้า"
date: 2018-09-22 13:03:00 +0700
image: '/assets/img/'
description: ''
tags:
- 2018-09
categories:
- Jekyll is awesome
twitter_text: 'Put your twitter description here.'
---
ตื่นมาเจอกัน (หรือ)ถ้าตื่นมาก็จะเจอกัน ต่างคนต่างตื่น มา(ก็จะ)เจอกัน ในทุกๆ วัน ที่เราต่างคน ต่างตื่นขึ้นมา ... จนกว่า สักวันที่ ตื่นขึ้นมา ที่อาจจะไม่ได้เจอกัน ต่างคน ต่างตื่น ต่างที่ ต่างทาง ข้างๆ ไม่มีกันและกัน ก็เป็นธรรมดาที่จะไม่ได้เจอกัน ... แยกกัน หรือ อยู่ต่างที่กัน จนกว่า สักวันที่ ตื่นขึ้นมา กลับมาเจอกัน ก็จะพบเจอกัน อาจจะบางวัน หลายๆ วัน และ ในอีกหลายๆ วัน

แต่นั่นไม่ได้หมายความว่า จะตื่นขึ้นมาเจอกันทุกวัน ทุกวัน ต้องมีบ้างบางวัน ตื่นขึ้นมาแล้วไม่เจอกัน ต้องมีบ้างบางวัน ตื่นขึ้นมาแล้ว ... พลาดกัน ถ้าไม่มีใครรออยู่สักคน คนที่ตื่นก่อน ก็ออกไปซะก่อน คนที่ออกไปก่อนก็ได้แต่บอกลา คนที่ยังนอนไม่ตื่น ส่วนคนที่ยังไม่ตื่น พอตื่นขึ้นมาก็จะไม่เจอใคร ... ว่างเปล่า

อาจจะเงียบเหงา หรือเศร้าๆ เงียบๆ หรือคุ้นชินเสียแล้ว แต่ในที่ ที่เราไม่คุ้นและไม่ชิน การเดินทางจะมีที่แบบนี้ ให้ได้พบเจอเสมอๆ ... ตื่นขึ้นมา เป็นคนแปลกหน้า ในที่นอนแปลกตา อาจจะเงียบเหงา หรือเศร้าๆ เงียบๆ ... นั่นอยู่ที่เรา

สับสนกับการเดินทาง สับสนกับคนข้างๆ แล้วบางครั้งก็อยากตื่นมาอย่างอ้างว้าง ไม่มีใคร ไม่มีโลก ไม่มีที่นี่ ไม่มีที่ไหน ไม่เจอกับใครๆ ทั้งนั้น ... ปล่อย ให้คนที่นอนยังไม่ตื่น ตื่นมาแล้วเป็นไป ตามโลก ตามธรรม ส่วนตัวเรา ตื่นแล้วหายไป ในภพภูมิไหนๆ ต้องคอยดูกันอีกที
