---
layout: post
title: "ความรุนแรงอีกแบบ"
date: 2018-12-26 07:01:00 +0700
image: '/assets/img/'
description: 'ที่ปลายแหลมมีดงตาลขึ้นดูสวย แต่เรื่องของชาวเลตรงนั้นคือสุสาน'
tags:
- 2018-12
categories:
- H-ole หลุมดำใหญ่ในใจกับแผลลึกเลยล่ะ
twitter_text: 'Put your twitter description here.'
---
ในความมืดสนิท แสงไฟสว่างวาบ ในความเงียบสงัด เสียงดังระเบิดขึ้น ในความนุ่มนวล มีบางอย่างทำให้เกิดระคายอย่างรุนแรง ในความเรียบสงบ พลังของเธอโหมตีอย่างหนักหน่วง ในความเป็นไปที่ราบรื่น มีบางอย่างขัดให้ง้างอย่างรุนแรง ในจิตใจที่บอบบาง ทุกอย่างพลันหยุดลงพร้อมน้ำตาพรั่งพรู

ความเป็นไปช่างโหดร้าย รวดเร็ว รุนแรง เหมือนแกล้งกัน แต่แค่แกล้งกันยังไม่พอ เพราะผลของมันยืนยันได้ชัดเจนว่านี่ไม่ใช่การแกล้ง นี่ไม่ใช่การเอาคืน แต่นี่คือการหยิบยื่นผลของกรรมที่ตัวเราได้ลงทำมือ และทำลงไปกับมือนั่นเอง โหดร้ายก็เพราะเรา โศกเศร้าก็เพราะเรา สูญเสียก็เพราะเรา ล้มตายก็เพราะเรา

> และถ้าจะสูญสิ้นหรือคงอยู่ ก็เพราะเรา

เราคือธรรมดาที่ร่าเริง แจ่มใส และเบิกบาน เราเป็นรอยยิ้มและความหวังที่ผลิบาน นั่นคือเรา เราคือธรรมชาติที่เกิดขึ้น ตั้งอยู่ และดับไป เราเป็นผลของความเป็นไปจากกิเลส ตัณหา ราคะ นั่นคือเรา เราคือการหลุดพ้นที่ยึดติด ติดกับกาย ติดกับใจ ติดกับดักที่ดักไว้ ติดกับว่าง ติดกับเพียรปล่อยวาง แต่ก็ยังติดตลอดไป

เกิดแล้ววนเวียน ดับแล้วเวียนว่าย ปล่อยแล้วจางหาย สลายแล้วก็ยังก่อตัว หลายต่อหลายรอบ หลายต่อหลายครั้ง เนิ่นนานจากใต้ต้นตาล กลายเป็นความสวยงามของดงตาล กลายเป็นความทรงจำที่งดงาม กลายเป็นเผ่าพันธุ์ที่สูญสลาย กลายเป็นแค่ซากดึกดำบรรพ์ กลายเป็นร่องรอยในอีกนับหมื่นพันแสนล้านปี
