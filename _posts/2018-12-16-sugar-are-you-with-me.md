---
layout: post
title: "น้ำตาล"
date: 2018-12-16 17:34:00 +0700
image: '/assets/img/'
description: ''
tags:
- 2018-12
categories:
- หลุมดำใหญ่ในใจกับแผลลึกเลยล่ะ
twitter_text: 'Put your twitter description here.'
---
หวานเหลือเกิน - ความรู้สึกตอนนี้ นั่นคือความหวานมีมาก มีเหลือเกินไป  ทานเข้าไปแล้วเหลือแต่ความหวาน กับน้ำตาลในร่างกาย รู้สึกเหมือนส่งผลให้อยากนอนสบายๆ หายใจ หายใจ หายใจช้าลง

คงเหมือนหรือคลับคล้าย ว่าจะใช่แบบเดียวกับความรู้สึกในวันนั้น หรือนั่นอาจจะเป็นผลที่เหลือไว้ หลังการเดินทางออกจากบ้านไป หายไปเกือบ 48 ชม. ไม่ได้นอน มีแต่การเดินทาง จะมีพักบ้างก็สัก 2 รอบๆ ละ 20 นาที

ใช้พลังงานที่สะสมมา กับจินตนาการที่เตลิดเปิดเปิง ใช้รถ ใช้คน ใช้เหล้า คลุกเคล้าสิ่งยั่วยวน ชวนเหลวไหล ห่างออกไป ห่างบ้านไป เพียงเพราะอะไร? เพียงเพราะว่าใคร? เพียงเพราะต้องการหาอะไรที่หายไป จากใจของเราเอง?

อาจจะเพราะความสนุกหรือเพราะอะไรสักอย่าง 2 อย่าง ในระหว่างทาง ในการเดินทาง ในความลุ่มหลง ข้ออ้าง กล่าวอ้าง ความรู้สึกปลอมๆ ความคิดไม่มีเหตุผล เป็นแค่การตามใจ เป็นแค่การหลบออกไป เป็นแค่แผลในใจที่เหลือไว้ เป็นแค่ร่องรอยในจิตใจในระหว่างการเดินทาง

ไม่มีอะไรเยียวยา ไม่มีอะไรจะรักษา นอกจากขอน้ำตาล นอกจากขอน้ำหวาน เพราะอยากได้พลังงานเพื่อใช้สำหรับการเดินทางกลับบ้านให้ปลอดภัย ทั้งหมดนี้เพื่ออะไร? อย่างน้อยก็ได้เรียนรู้ เติบโต เสียใจ นอนแล้วตื่นขึ้นมาใหม่ ที่บ้าน ถึงบ้านแล้วอย่างปลอดภัย ต่อไปจะเป็นยังไง? ผลกรรมจะเป็นยังไง การเดินทางจะพาไปไหน นอนแล้วตื่นขึ้นมาใหม่ ปลอดภัยแต่ร้องไห้พร้อมกับทุกๆ คน
