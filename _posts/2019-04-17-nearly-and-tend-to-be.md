---
layout: post
title: "ใกล้เข้าไปจริงๆ"
date: 2019-04-17 08:16:40 +0700
image: '/assets/img/'
description: 'เช้าวันที่เรากลับมาอย่างเงียบๆ หรือสำหรับใครๆ ที่อาจจะเป็นเช้าที่เรากลับมาเพื่อจะออกไปอย่างเงียบๆ - พวกเราเลือกอะไรก็ได้ในชีวิตนี้'
tags:
- 2019-04
categories:
- Jekyll is awesome
twitter_text: 'Put your twitter description here.'
---
เช้านี้เรากลับมาที่นี่อีกครั้ง เวียนวน-อาบน้ำ ปล่อยความคิดออกไปตามหาความหลัง ความทรงจำ ... นานแค่ไหนแล้ว ถึงแม้เวลาจะมีเวลาที่แน่นอน เหมือนที่ใครๆ ก็จับเวลา - ตอนนี้ผ่านมา 25 ปี 199 วัน 18 ชั่วโมง 12 นาที 44 วินาที

เห็นเวลา ... เห็นเวลาที่ใครๆ ทำกันแบบนี้ เวลาเห็นเราก็รู้สึกว่าดี แต่เวลาทำ ของเรากลับทำได้ไม่ดี - เพราะตัวเลขพวกนี้สำหรับเราอาจจะมีอยู่จริง แต่เราก็ไม่ได้เอาออกมาใช้จริงๆ ความคิดต่างหากที่มีจริง และล่องลอย

น่าจะสักประมาณตี 5 ที่ต้องตื่นขึ้นมาจัดการซักผ้า ... เหนื่อยมั๊ย? ในตอนนั้น - คงจะเหนื่อยแต่ก็มีความสุขดี ไม่ว่าจะผ่านไปอีกกี่นาน ผ่านไปอีกกี่ปี เราจะพบว่าความสุขยืนยาวนาน อบอวล อ่อนไหว ปนไปด้วยรอยยิ้ม

รอยยิ้ม และความอบอุ่นในหัวใจ - เกือบพลาดไปแล้วมั๊ยล่ะ ... หรืออันที่จริงก็ได้ทำผิดพลาดไปแล้วนั่นล่ะ!

กอดตัวเองไว้ในเช้านี้ ก็แปลกดีเหมือนกันนะ เพราะทุกที่ ที่เราอยู่จะมีธรรมชาติอยู่ด้วยเสมอจริงๆ ไม่ว่าในสายตา ไม่ว่าในความรู้สึก ไม่ว่าจะในความคิดถึง ... อาจจะเพราะ 'ความคิดถึง' นี่เองสำหรับเรา

ตื่นหรือหลับกันในตอนนี้ / ชีวิตที่หายไปแล้วพวกเขาไปอยู่ที่ไหน / อยากทำหัวข้อเป็น bullet - แต่เอาแค่ที่คั่นก็พอ ... เช้านี้เดินทางมาไกล สำหรับเราไม่ใช่ว่ากี่เดือน กี่ปี กี่ไมล์ แต่เป็นการเดินทางไกลในความรู้สึก การรับรู้ และความทรงจำ

คิดถึงรูปถ่าย? คิดถึงรอยยิ้ม คิดถึงความสุข และก็ตามมาด้วยทุกข์ สนุก-ยิ้ม-หัวเราะ-ร้องไห้ ... รอคอย - เป็นการรอคอยอย่างมีความหวังเสมอ นั่นน่าจะเป็นเรื่องที่ดีที่สุดในหลายๆ เรื่อง เพราะทุกครั้งที่รอคอย

พวกเราจะรอคอยอย่างมีความหวังเสมอๆ
